---
title: "Fractionally Sized Box with Wrap"
slug: fractionally-sized-box-with-wrap

---

Flutter มีวิดเจ็ตสำหรับสร้าง UI มากมายที่ทางทีม Flutter สร้างมาเพื่อให้ตอบโจทย์กับทุกดีไซน์ แต่มีอยู่ดีไซน์นึงที่แปลกใจมาตลอดว่ามันต้องทำยังไงใน Flutter แต่ในเวบสามารถทำได้ง่ายมากๆ (ด้วย bootstrap) นั่นก็คือ

```xml
<div class="row">
    <div class="col-3"></div>
    <div class="col-3"></div>
    <div class="col-3"></div>
    <div class="col-3"></div>
    <div class="col-3"></div> <!-- This will automatically move to a new line -->
</div>
```

ซึ่งจากตัวอย่างดังกล่าง div แต่ละตัวจะมีความกว้างอยู่ที่ 25% และ div ตัวสุดท้ายจะขึ้นแถวใหม่ แต่ถ้าเราพยายามทำสิ่งเดียวกันใน Flutter สิ่งที่เรานึกออกเป็นอย่างแรกก็คือวิดเจ็ต Row ที่มี Flex หรือ Expanded วิดเจ็ตเป็นลูก แต่ทุกอย่างจะอยู่ใน Row เราสามารถปรับสัดส่วนได้ แต่วิดเจ็ตลูกจะไม่ล้นไปเพื่อขึ้นแถวใหม่ดังตัวอย่างด้านล่าง

ซึ่งวิธีการที่เราจะสามารถทำแบบเดียวกันได้ใน Flutter วิธีนึงก็คือการใช้ Wrap ร่วมกับ FractionalSizedBox

วิดเจ็ต Wrap จะทำงานคล้ายๆกับ Row แต่ว่าถ้าลูกของ Wrap มีขนาดเกิน Wrap ตัวลูกที่เกินจะไปขึ้นแถวใหม่ อย่างนี้ไปเรื่อยๆ ซึ่งจะเหมาะกับเนื้อหาที่ไม่ตายตัวและมีโอกาสที่จะไม่ครบแถวพอดี ส่วน FractionalSizedBox จะกำหนดตัวเองได้ว่าจะมีขนาดเป็นสัดส่วน (fraction) เท่าไรจาก widget แม่